\chapter{Matematyczne metody analizy stanów splątanych}
\label{chp:preliminaries}

\paragraph{}
Metody matematyczne,
niezbędne do badania kryterium splątania nieskończenie wymiarowych złożonych
układów kwantowych, koncentrują się wokół zastosowań algebr operatorowych,
w szczególności algebr von Neumanna,
oraz analizy struktury tzw. dodatnich odwzorowań na tych algebrach.

W tym rozdziale zajmiemy się przedstawieniem podstawowych informacji dotyczących
wykorzystywanego w dalszym wywodzie aparatu matematycznego.
Poczynając od prezentacji najważniejszych wyników z teorii algebr operatorowych,
w tym algebr von Neumanna oraz algebr Jordana,
przejdziemy
w dalszej kolejności do omówienia podstawowych własności
odwzorowań dodatnich na tych algebrach.
% Na zakończenie rozdziału pokusimy się o przedstawienie podstawowych zastosowań
% prezentowanych metod do kwantowej teorii informacji.
Rozdział ten ma służyć również ustaleniu spójnej notacji obowiązującej poniżej.

\paragraph{}
Niech $n \in \mathbb{N}$ będzie liczbą naturalną.
Niech także $\mathbb{C}^{n}$ oznacza zespoloną $n$-wymiarową przestrzeń liniową,
a $\mathbb{R}^{n}$ przestrzeń rzeczywistą --
wyposażoną w naturalny iloczyn skalarny.
Dla ogólnej przestrzeni Hilberta,
niekoniecznie skończenie wymiarowej,
zarezerwujmy symbol $\mathcal{H}$.
Wektory należące do $\mathcal{H}$ oznaczamy
$\eta, \xi, \upsilon$ itd.
Dla odróżnienia od wektorów należących do innej przestrzeni,
będziemy czasem używać strzałek: $\vec{\eta}, \vec{\xi}, \vec{\upsilon}$ itd.
Dla podprzestrzeni $\mathbb{C}^{n}$,
$\eta, \xi$ itd. oznaczają zawsze wektory-kolumny;
wektory-wiersze będziemy zapisywać
$\eta^{t}, \xi^{t}$ itd.
Kreska nad symbolem wektora: $\bar{\eta}, \bar{\xi}$ itd.,
oznaczać będzie zawsze zespolone sprzężenie poszczególnych współrzędnych wektora.
Naturalny iloczyn skalarny w $\mathbb{C}^{n}$ oznaczamy
$\langle \eta , \xi \rangle = \eta^{*} \xi$,
gdzie $\eta^{*} = \bar{\eta}^{t}$.
Operatory liniowe na $\mathbb{C}^{n}$ lub $\mathbb{R}^{n}$,
a więc macierze,
będziemy oznaczać zwykle $A, B, C$ itd.
Przestrzeń Banacha wszystkich operatorów liniowych,
ograniczonych w standardowej normie operatorowej,
będziemy oznaczać $\mathcal{B}(\mathcal{H})$.
Dla $A \in \mathcal{B}(\mathcal{H})$,
symbol $A^{*}$ oznacza sprzężenie Hermitowskie operatora.
Przestrzeń $\mathcal{B}(\mathcal{H})$ z antyliniową operacją
$A \mapsto A^{*}$ oraz z operacją składania operatorów
tworzy szczególny przykład \mbox{$^{*}$-algebry} Banacha.
Algebrę macierzy kwadratowych rozmiaru $n$ nad ciałem liczb
rzeczywistych lub zespolonych,
a więc gdy $\mathcal{H} = \mathbb{C}^{n}$ lub
$\mathcal{H} = \mathbb{R}^{n}$,
będziemy dodatkowo oznaczać symbolem $\mathcal{M}_{n}(\mathbb{R})$ lub
$\mathcal{M}_{n}(\mathbb{C})$;
zawsze $\mathcal{M}_{n} = \mathcal{M}_{n}(\mathbb{C})$.
Gdy $A \in \mathcal{M}_{n}$,
$A^{t}$ oznacza transpozycję macierzy,
a $\text{tr} A$ jej ślad.
Dla ogólnych przestrzeni liniowych $V$ i $W$,
których bazy to odpowiednio
$\{ \eta_{i} \}_{i \in I}$ i
$\{ \xi_{j} \}_{j \in J}$,
algebraiczny iloczyn tensorowy
jest przestrzenią liniową $V \! \otimes \! W$, generowaną przez wektory
$\{\eta_{i} \otimes \xi_{j}\}_{i\in I, j \in J}$.
Iloczyn tensorowy przestrzeni Hilberta $\mathcal{H}_{1}$ i $\mathcal{H}_{2}$
oznaczany  przez $\mathcal{H}_{1} \overline{\otimes} \mathcal{H}_{2}$,
jest przestrzenią Hilberta będącą domknięciem przestrzeni liniowej
$\mathcal{H}_{1} \! \otimes \! \mathcal{H}_{2}$ w topologii indukowanej
przez iloczyn skalarny
$\langle \eta_{1} \otimes \xi_{1}, \eta_{2} \otimes \xi_{2} \rangle =
\langle \eta_{1} , \eta_{2} \rangle \, \langle \xi_{1}, \xi_{2} \rangle$,
$\eta_{1}, \eta_{2} \in \mathcal{H}_{1}$,
$\xi_{1}, \xi_{2} \in \mathcal{H}_{2}$.


\section{Algebry operatorowe}
W niniejszym pozrozdziale w celu przytoczenia ogólnie przyjętych definicji
i zanych twierdzeń z teorii algebr operatorów posłużymy się kilkowa wybranymi
publikacjami, m.in.
M.\,Takesaki, \emph{Theory of operator algebras} \cite{Takesaki1} oraz
O.\,Bratteli, \emph{Operator Algebras and Quantum Statistical Mechanics}, t.1
\cite{Bratteli2003}.

\subsection{C*-algebry}
Struktura C*-algebry i algebry von Neumanna ma kluczowe znaczenie z punktu widzenia
zastosowań do opisu układów kwantowych.
Przytoczmy więc podstawowe definicje i własności z tej dziedziny.
Algebrą Banacha nazywamy przestrzeń Banacha $\mathcal{A}$,
tj. unormowaną przestrzeń
liniową zupełną \cite{Rudin1991}, dla której mnożenie jest
operacją ciągłą, a więc
\begin{equation}
 \label{eq:algBanachMultiplication}
|| A B || \leq ||A|| \, ||B||,
\end{equation}
dla wszystkich $A, B \in \mathcal{A}$.
Odwzorowanie $A \in \mathcal{A} \rightarrow A^{*} \in \mathcal{A}$ nazywamy
\emph{inwolucją} \index{inwolucja} lub
operacją sprzężenia na $\mathcal{A}$, jeśli spełnione są następujące warunki:
\begin{enumerate}
 \item $A^{**} = A$;
 \item $(AB)^{*} = B^{*} A^{*}$;
 \item $(\alpha A + \beta B)^{*} = %
  \overline{\alpha} A^{*} + \overline{\beta} B^{*}$
\end{enumerate}
Algebrę Banacha z inwolucją, dla której
$||A^{*}|| = ||A||$ dla każdego elementu
algebry, nazywamy *-algebrą Banacha.


\begin{Definition}
 \label{def:c*alg}
  \emph{C*-algebrą} nazywamy *-algebrę Banacha $\mathcal{A}$, dla której
\begin{equation}
 || A^{*} A || = ||A||^{2},
\end{equation}
dla każdego $A \in \mathcal{A}$.
\end{Definition}

Jedną z najważniejszych klas pośród elementów każdej C*-algebry są
elementy dodatnie, dzięki którym możemy wprowadzić relację
porządku, a także oprzeć na nich definicję stanu algebry.

\begin{Definition}
 Niech $\mathcal{A}$ będzie C*-algebrą. Element $A \in \mathcal{A}$ jest z
definicji \emph{dodatni}, co oznaczamy $A \geq 0$, jeżeli jest postaci
$A = B^{*}B$ dla pewnego $B \in \mathcal{A}$.
\end{Definition}

Opierając się na powyższej definicji, powiemy, że dla $A, B \in \mathcal{A}$,
$A \geq B$ wtedy i tylko wtedy, gdy $A-B \geq 0$. Ponadto jeżeli $-A
\geq 0$, to piszemy $A \leq 0$.
Taka relacja porządku ma dwie
pożądane własności:
\begin{enumerate}
 \item $A \geq 0$ oraz $A \leq 0$ implikuje, że $A =0$;
 \item jeśli $A \geq B$ i $B \geq C$, to $A \geq C$.
\end{enumerate}

W przestrzeni $\mathcal{A}^{*}$ wszystkich ciągłych funkcjonałów na
C*-algebrze $\mathcal{A}$ możemy wyróżnić unormowane funkcjonały dodatnie,
czyli \emph{stany}.

\begin{Definition}
 \label{def:stateOnCalg}
  Funkcjonał liniowy $\omega$ na C*-algebrze $\mathcal{A}$ nazywamy
\emph{dodatnim}, jeżeli
\begin{equation}
 \label{eq:stateOnCalg}
  \omega(A^{*}A) \geq 0
\end{equation}
dla wszystkich $A \in \mathcal{A}$.
Jeżeli dodatkowo $||\omega|| = 1$, to $\omega$ nazywamy \emph{stanem}.
Zbiór stanów algebry $\mathcal{A}$ oznaczamy przez $\mathcal{S}(\mathcal{A})$.
\end{Definition}

\subsection{Topologie algebr operatorów}
Niech $\mathcal{H}$ oznacza ośrodkową przestrzeń Hilberta, a $\mathcal{B}(\mathcal{H})$ przestrzeń
Banacha ograniczonych operatorów liniowych na $\mathcal{H}$
Naturalną topologią na $\mathcal{B}(\mathcal{H})$ jest \emph{topologia jednostajna}, zadana
przez normę operatorową
\begin{equation}
 \label{eq:operatorNorm}
  ||A|| = %
  \sup \{ ||A\xi||; \, \, \xi \in \mathcal{H}, %
	    ||\xi|| = 1 \}, \quad A \in \mathcal{B}(\mathcal{H}).
\end{equation}

Jeżeli $\xi \in \mathcal{H}$,
$\dim \mathcal{H} \!=\! \infty$, to odwzorowanie $A \rightarrow
||A\xi||$ zadaje
półnormę na $\mathcal{B}(\mathcal{H})$ dla każdego $\xi$.
Lokalnie wypukła topologia zdefiniowana za
pomocą rodziny tych półnorm nosi nazwę \emph{mocnej topologii}
(o definiowaniu
topologii przez rodzinę półnorm, zob. \cite{Rudin1991}).
Odpowiadająca topologia \emph{$\sigma$-mocna} zadana jest przez
rodzinę półnorm
$A \rightarrow \left( \sum \limits_{n=1}^{\infty} ||A \xi_{n}||^{2} \right)^{1/2}$
dla każdego ciągu $(\xi_{n})$,
$n \in \mathbb{N}$, takiego że
$\sum \limits_{n=1}^{\infty} ||\xi_{n}||^{2} < \infty$.

Analogicznie do topologii mocnych, można za pomocą odpowiedniej rodziny
półnorm
zdefiniować na $\mathcal{B}(\mathcal{H})$ topologie \emph{słabą} i \emph{$\sigma$-słabą}.
I tak topologię słabą
wyznaczać będzie rodzina półnorm $A \rightarrow |(\xi, A \eta)|$,
$\xi, \eta
\in \mathcal{H}$. Z kolei topologia $\sigma$-słaba jest wyznaczona
przez półnormy
$A \rightarrow \left| \sum \limits_{n=1}^{\infty} (\xi_{n}, A
\eta_{n})
\right|$ dla ciągów $(\xi_{n})$ i $(\eta_{n})$, takich że
$\sum \limits_{n=1}^{\infty} ||\xi_{n}||^{2} < \infty$ i
$\sum \limits_{n=1}^{\infty} ||\eta_{n}||^{2} < \infty$.

\subsection{Algebry von Neumanna}
% 3. Algebry von Neumanna,
% 4. przestrzeń predualna, funkcjonały i odwzorowania normalne i predualne
% 8. projektory w alg vN., centrum alg.
% 9. klasyfikacja alg. vN.,  algebry skończone (nie: skończenie wymiarowe), półskończone, typu III
% 13. centrum algebry

\subsection{Iloczyny tensorowe algebr operatorów}
Dla dwóch zespolonych przestrzeni liniowycg $V$ i $W$ przez
$V \! \otimes \! W$ oznaczmy algebraiczny iloczyn tensorowy tych przestrzeni,
rozpięty przez skończone kombinacje liniowe wektorów postaci
$v \otimes w$, $v \in V$, $w \in W$.

W nieskończenie wymiarowych zupełnych przestrzeniach unormowanych,
jakimi są w ogólności algebry operatorów,
pojęcie iloczynu tensorowego musi zostać doprecyzowane, tak aby
był on na nowo unormowaną algebrą operatorów.
W przypadku C*-algebr nie można mówić o jedynym tego typu rozszerzeniu
dopóki nie założy się czegoś więcej o przynajmniej jednym składniku iloczynu.
Definicję iloczynu tensorowego C*-algebr odłóżmy zatem do momentu,
kiedy będziemy próbowali przenieść na ten grunt wyniki udowodnione już
wcześniej dla algebr von Neumanna (p. str. \pageref{sec:HorCstar}).

Z kolei algebry von Neumann mają tę własność, że ich iloczyn
tensorowy można zdefiniować jednoznacznie,
co czyni je wydodnym narzędziem do opisu złożonych układów kwantowych
o nieskończonej ilości stopni swobody.
Niech $\mathfrak{M}$, $\mathfrak{N}$ będą jak zwykle algebrami von Neumanna,
a $\mathfrak{M}_{*}$, $\mathfrak{N}_{*}$ ich przestrzeniami predualnymi.
Wówczas istnieje dokładnie jedna algebra von Neumanna $\mathcal{A}$,
dla której
$\mathcal{A}_{*} = \mathfrak{M}_{*} \bar{\otimes} \mathfrak{N}_{*}$,
gdzie przestrzeń
$\mathfrak{M}_{*} \bar{\otimes} \mathfrak{N}_{*}$ jest domknięciem
algebraicznego iloczynu tensorowego przestrzeni
$\mathfrak{M}_{*}$, $\mathfrak{N}_{*}$ w naturalnej normie na iloczynie
tensorowym $\mathfrak{M}^{*} \otimes \mathfrak{N}^{*}$,
dokładniej w normie sprzężonej do normy iniketywnej
(por. \cite{Takesaki1}, definicja 5.1, str. 220).

\begin{Definition}
 \label{def:TensorProductOfvN}
    Algebrę von Neumanna $\mathcal{A}$, dla której
    $\mathcal{A}_{*} = \mathfrak{M}_{*} \bar{\otimes} \mathfrak{N}_{*}$,
    nazywamy iloczynem tensorowym algebr $\mathfrak{M}$, $\mathfrak{N}$
    i oznaczamy symbolem
    $\mathfrak{M} \bar{\otimes} \mathfrak{N}$.
\end{Definition}

Dzięki definicyjnej własności iloczynu tensorowego algebr von Neumanna
możliwe będzie wprowadzenie ścisłej definicji zbioru stanów separowalnych
(p. str. \pageref{def:SeparableStates}).

\section{Odwzorowania dodatnie}
Analiza odwzorowań dodatnich na algebrach operatorów stanowią główny przedmiot
tej rozprawy.
Jak już zostało wspomniane powyżej, znaczenie tego typu odwzorowań dla kwantowej
teorii infomacji kryje się w nieoczekiwanym związku pomiędzy z jednej strony
odwzorowaniami dodatnimi,
z drugiej zaś -- obserwablami umożliwiającymi niejako wykrycie splątania w
danym stanie kwantowego układu złożonego.
Precyzyjne sformułowanie tej zależności nosi nazwę \emph{kryterium Peresa-Horodeckich}
i brzmi następująco.
Jeżeli $\varphi \in (\mathfrak{M} \bar{\otimes} \mathfrak{N})_{*}$ jest stanem
na iloczynie tensorowym algebr von Neumanna
$\mathfrak{M}$ i $\mathfrak{N}$,
spośród których przynajmniej jedna algebra jest iniektywna,
wówczas $\varphi$ jest stanem separowalnym wtedy i tylko wtedy,
gdy $\varphi \circ (\mathbf{1} \otimes S)$ jest dodatnim funkcjonałem
dla każdego dodatniego i normalnego odwzorowania
$S: \mathfrak{M} \rightarrow \mathfrak{N}$
skończonego rzędu.
Dowód tego faktu zostanie podany w następnym rozdziale
(por. twierdzenie \ref{thm:PHcrit}).
W tym miejscu przytoczymy najważniejsze informacje dotyczące dodatnich
odwzorowań, niezbędne w dalszej części wywodu.

\begin{Definition}
Niech $\mathfrak{M}$, $\mathfrak{N}$ będą algebrami von Neumanna.
Powiemy, że normalne odwzorowanie liniowe
$S: \mathfrak{M} \rightarrow \mathfrak{N}$
jest \emph{dodatnie},
jeśli dla każdego $z \in \mathfrak{M}$,
takiego że $z \geq 0$, mamy
$S(z) \geq 0$.
\end{Definition}

Dla $k \in \mathbb{N}$, dodatnie odwzorowanie $S$,
jest z definicji \emph{k-dodatnie}, jeżeli
odwzorowanie
$\mathbf{1}_{k} \otimes S$
jest dodatnie na $M_{k} \bar{\otimes} \mathfrak{M}$.
Oczywiście, $S$ jest dodatnie wtedy i tylko wtedy, gdy jest $1$-dodatnie.
Jeżeli $S$ jest $k$-dodatnie dla każdego $k \in \mathbb{N}$,
wówczas powiemy, że $S$ jest \emph{kompletnie} dodatnie.
Odwzorowania kompletnie dodatnie zostały scharakteryzowane przez M.-D.\,Choi
w pracy \emph{Completely positive linear maps on complex matrices}
\cite{choi1975completely}.
Jeżeli $S$ jest odwzorowaniem kompletnie dodatnim pomiędzy algebrami macierzy,
$S: M_{m} \rightarrow M_{n}$, wówczas istnieją macierze prostokątne
$V_{i} \in M_{m \times n}$ rozmiaru ,,$m$ na $n$'', dla $i = 1,2,\ldots,N$,
takie że
\begin{equation}
    S(A) = \sum \limits_{i = 1}^{N} V_{i}^{*} A V_{i}.
\end{equation}
Dowód tego faktu wykorzystuje istnienie izomorfizmu,
znanego jako izomorfizm Choi-Jamiołkowskiego
\cite{choi1975completely, jamiolkowski1974effective}:
\begin{Theorem}
    Niech $S: M_{m} \rightarrow M_{n}$ będzie odwzorowaniem liniowym
    oraz niech $E_{ij}$, $i,j = 1,2,\ldots,m$ będą macierzami, których
    elementy zadane są przez deltę Kroneckera:
    $(E_{ij})_{kl} = \delta_{ik} \delta_{jl}$.
    Wówczas $S$ jest odwzorowaniem kompletnie dodatnim,
    wtedy i tylko wtedy, gdy macierz
    \begin{equation}
        \sum \limits_{i,j=1}^{m} (\mathbf{1}_{m} \otimes S)
            (E_{ij}^{*} \otimes E_{ij}) \in M_{m} \otimes M_{n}
    \end{equation}
    jest macierzą dodatnią.
W następnym rozdziale zobaczymy, jak twierdzenie analogiczne do powyższego
\end{Theorem}
uogólnia się na odwzorowania liniowe na algebrach von Neumanna
(zob. lemat \ref{lem:netininjectivefactor}).

Powiemy, że odwzorowanie dodatnie $S$ jest \emph{rozkładalne}, jeżeli
 $S(A) = \Lambda_{1}(A) + \Lambda_{2} (A^{t})$,
 dla każdego $A$,
gdzie $\Lambda_{1}, \Lambda_{2}$ to odzrowania kompletnie dodatnie
(niewykluczone, że przynajmniej jedno z nich jest przekształceniem zerowym).
Wiadomo, że wszystkie odwzorowania dodatnie algebry $M_{2}$
oraz pomiędzy algebrami $M_{2}$ i $M_{3}$ są rozkładalne
\cite{Stormer2013}.
Jednak już w przypadku odwzorowań na $M_{3}$ można podać przykłądy takich,
które nie dają się sprowadzić do postaci odwzorowań rozkładalnych.

W części poświęconej odwzorowaniom dodatnim na algebrach macierzy (p. rozdz. 3.)
będziemy zajmować się analizą ekstremalnych odwzorowań dodatnich.
Powiemy, że dotnie odwzorowanie $S: M_{m} \rightarrow M_{n}$ jest \emph{ekstremalne},
jeżeli dla każdego dodatniego $T: M_{n} \rightarrow M_{n}$, takiego że
$S - T \in \mathcal{P}(M_{n})$,
tzn. $0 \leq T \leq S$,
mamy $T = \alpha S$ oraz $0 \leq \alpha \leq 1$.
Jest prawdą, że każde dodatnie odwzrowanie na algberze macierzy można zapisać
jako skończoną kombinację wypukłą odwzorowań ekstremalnych.
Jest to konsekwencja słynnego twierdzenia Kreina-Milmana
(por. twierdzenie 3.23 w książce W.\,Rudina \emph{Functional analysis}
\cite{Rudin1991})
Mimo wszystko wygodnie będzie móc podać gęsty podzbiór odwzorowań ekstremalnych,
którego elementy dało by się łatwiej poddać analizie.
Dlatego wprowadźmy dodatkową definicję odwzorowań ,,wystających''
(ang. \emph{exposed}).
Odwzorowanie dodatnie $S$ jest wystające, jeżeli dla każdego dodatniego odwzorowania
$T$ takiego że
$\text{Tr}\, P_{\xi} \, T(P_{\eta}) = 0$,
gdzie
$\mathbb{C}^{n} \ni \eta, \xi \neq 0$ jest parą wektorów,
dla których projektory ortofgonalne $P_{\xi}, P_{\eta}$ na jednowymiarowe
podprzestrzenie rozpięte przez $\xi$ i $\eta$ dają
$\text{Tr}\, P_{\xi} \, S(P_{\eta}) = 0$;
wówczas mamy $T = \alpha S$, $\alpha \geq 0$.
Dzięki twierdzeniu udowodnionemu przez Straszewicza \cite{straszewicz1935exponierte},
zbiór odwzorowań wystających jest gęstym podzbiorem pośród zbioru odwzorowań
ektremalnych na $M_{n}$.

\paragraph{}
W następnym rozdziale wykorzystamy przedstawione powyżej podstawowe fakty
matematyczne do precyzyjnego sformułowania i udowodnienia wyników związanych
z uogólnieniem kryterium Peresa-Horodeckich dla stanów złożonych układów
kwantowych opisywanych w języku algebr von Neumanna.
Zobaczymy,
w jaki sposób znajomość struktury tych algebr pozwoli na przeprowadzenie
pełnego dowodu w kilku krokach, dla obieków o coraz większym stopniu ogólności:
poczynając od algebr skończenie wymiarowych,
a kończąc na egzotycznych algebrach typu III.
